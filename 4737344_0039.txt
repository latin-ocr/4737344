„31-

care, ut ad solam animi naturam omnia consilia et facta refer-
rentur. Namque quum Graeci non solum ingenii ubertate abun-
darentrsed etiam corporis virtutibus splenderent, facile accidit, ut
vel optimus quisque voluptatum, venusta specie excellentium, stu-
dio teneretur atque comparandis corporis virtutibus acquiesceret.
Huc accedit, quod tantum aberat, ut voluptatibus illis Graecorum
animi simpliciter profligarentur, ut, ad summae vel corporis per-
fectionis speciem enisi, nullo vitae decore et ornamento carere
viderentur.

Ut enim vel Socrates ipse cum discipulis suis, salva hone-
state, amicarum consuetudinem non prprsus contemnebat neque po-
culis minus fortis erat quam armis: it'a alius quisque, quamvis ad
summum quodque appetendum eniteretur, deorum exemplo pellici
potuit, ut vitam levem degeret et lascivam, nihilominus autem
venustatis et elegantiae plenam, et quae honestatis speciem
praeberet.

Qua specie perspecta quum animadvertisset Xenophanes
corruptelam morum sub honestatis specie latentem, voluptatibus
jam non decipi potuit, sed eversis fallacibus virtutis illius funda-
mentis id egit, ut vitae rationes exquireret, quae homine dignio—
res essent. Quibus in exquirendis ea constantia erat, ut, quam-
vis de humanae mentis infirmitate, quod ad cognoscendam veram
rerum naturam non sufficeret, desperaret, tamen de hominis di-
gnitate non dubitaret, sed eandem observans et colens virtutis
causam et finem reperisse se existimaret, largumque satis, etsi
non illum quem exspectasset, fructum ex philosophia percipere
posset.

Eadem autem constantia, qua in philosophiae studio animum a
sensibus avocaverat, ad appetendam virtutem adhibita, fieri non
potuit, quin adipisceretur quod honestum esse cognovisset.

Omittentes autem exquirere, quibus etiam infirmitatibus quum
omnis morum disciplina, non profecta nisi ab hominis natura, tum
etiam illa, quam statuit Xenophanes, laboret, videamus potius, quae
ratio Xenophanis de moribus opinioni cum aetatis illius ingenio
intercesserit, quum id egisse videatur Xenophanes, ut aequalium
suorum animos, qui rebus fictitiis inhaererent, liberaret, eorumque
de moribus opiniones corrigeret.

