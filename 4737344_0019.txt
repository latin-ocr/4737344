-11-

praeparatum videtur. Sed inter Xenophanis et illorum de rerum
principio sententias hoc maxime interest, quod Xenophanis prin·
cipium sive ens supremum divinitatis aliquid habere manifestum
ests Quam divinitatem quum etiam atque etiam graviter praedi·
catam legamus, id potissimum Xenophanem spectasse vel gestiisse
contenderimus, ut summum aliquod divinum numen statueret, de·
siderioque quodam et impetu animi incitatum fuisse, ut religionem
componeret, qua reficeret quod dissolvisset et amisisset, et ad quam
posset referre morum disciplinam, quae homine dignior esset quam
illa, quae ex Graecorum sacris opinionibus sequeretur.

Atque quum jam multum studii contulisset ad recensendas
Graecorum religiones, nescio an non erremus arbitrati, inde eum
profectum esse, exquirentem numen divinum, quod dignius cole-
retur et felicius *).

Contemplantes enim qua ratione Xenophanes Homeri et He-
siodi opiniones recensuerit et qua de causa rejiciendas eas existi-
maverit, primo jam aspectu animadvertimus, deos omnes Grae-
corum verae dei notioni non respondere, neque eorum imagines
vero numine divino dignas ei visas esse3 colligimus autem inde
Xenophanem omnino deum non negasse, dubitasse tantum de diis
Graecorum. Itaque intellexit inesse etiam anthropomorphismo illi
dei ideam, sed junctam cum ejusmodi rebus, per quas idea ipsa
deformata et corrupta esset.

Perscrutaturus autem quaenam illa remotior subtiliorque idea
esset, sub deorum multorum cultus specie occulta, analytica ratione
usus est. Itaque haud scio an primo animadverterit, imagines
quidem illas deorum, in opinione Graecorum positas, fortuitas esse
neque necessarias, sed esse nihilominus aliquod summum numen ἢ),

*) Ita Sehwegler sentit, qui illam rem hisce §erbis tangit: „Die Idee
der Einheit Gottes und die Polemik gegen den Anthropomorphismus der
Volksreligion ist sein Ausgangspunkt.“ Gesch. d. Philos. p. 10, Cfr, Kar-
sten p. 106. Profectus est a poetarum fictionibus et fabulis, quibus tam
deorum religio quarn vitae disciplina erat repleta.

Μ’) Εἷς θεὸς ἕν τε θεοῖσι καὶ ἀνθρώποισι μέγιστος
Οὔτε δέμας θνητοῖσιν ὁμόϊος οὔτε νόημα.

ggmbAlex. Strom. V. pag. 601. C. et Euseb. praep. ev. XIII. 13. p.

