-25-

Quen-itur his vocibus Xenophanes de infirma humani animi
natura, quae non sufficiat ad verum cognoscendum, simpliciter
fatetur, rationem suam secutum fallaci se incessisse via. Parvi

aestimare videtur animum suum, quum ad verum cognoscendum
hominem non perducat.

A quo effato discrepat illud quod servavit Athenaeus *):
Nullam palmam Olympiae partam neque pugillatu, neque luctando,
neque curriculo —- quibus qui vicerunt immortalitate digni aesti-
mati sunt —— nullam laudem, nullum praemium, a civibus oblatum,
eam honestatem homini deferre posse, quam suam sibi sapientiam.

Demisse modo locutus et modeste de philosophia sua, arro-
gantiae et superbiae opprobrium vix vitare videtur praedicans:
sapientia sua ornari se decore, quo major percipi possit nullus.
Sed duo illa dicta non ita inter se discrepant, ut conjungi non
possint. Prioris dicti haud dubie haec est sententia: philosophiam
Xenophani veram rerum cognitionem non comparasse, quatenus
res nec prorsus negare, neque quomodo ortae essent, aperire po-
tuerit. In altero dicto Xenophanes per vocem σοφία aliud quid-
dam intellexisse videtur, atque rei alicujus scientiam: eum videli-

cet animi cultum, qui litterarum et philosophiae studio omnino
comparetur.

Sapientia illa Xenophanis non tam in multiplici rerum, quae
n philosophia versantur, notitia, quam in eo constat, quod medi-
tando animum ita excoluerit, ut, conscientia optimae mentis con-
citata, quanto animus corpori praestaret, satis distincte sentiret
et intelligeret. Tanti se ipse, cognita melioris sui partis prae-
stantia, aestimabat Xenophanes, ut laudes, quas corporis virtutibus
Graeci vulgo sibi colligerent, minimi faceret.

Sapientiae suae sibi conscius humani animi dignitatem hono-
ribus omnibus praetulit, quum animus excultus idoneum faceret

 

*) Deipnos. X. p. 413:
. . ταῦτα χ’ ἅπαντα λάχοι
Οὔκ [ων ἄξιος ὥσπερ ἐγώ· ῥώμης γᾰρ ἀμείνων
Ἀνδρῶν ἠδ’ ’ἵππων ἡμετέρη σοφίη.

