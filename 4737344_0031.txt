-23-

eaque re ostendit, deum cum hominibus consuetudinem habere
nullam.

Quid de· divino cultu censuerit et quomodo homines erga
deum se gerere voluerit, in iilo manifestavit, quod apud Arist.
Rhet. ΙΙ. 23. p. 447 C. legimus: Ξενοφάνης Ἐλεάταις ἐρωτῶσι
εὶ θύσουσι τῇ Λευκοθέᾳ καὶ θρηνήσουσιν ἢ μὴ, συνεβούλευεν
εὶ μὲν θεὸν ὑπολαμβάνουσι μὴ θρηνεῖν, εὶ δ’ ἄνθρωπον μὴ θύειν.
Graeci cum diis suis multum versantes, naturae convenire opina-
bantur, ut eo animi affectu ad deum aliquem accederent eumque
colerent, qui ejus proprius esset. Id enim quisque sentiebat, ne-
cesse esse, ut inter-*se et deum 5 a quo auxilium et recreationem
expectaret, animi quidam concentus esset atque consensus. Ita
Bacchum gaudio colebant laetitiaque et voluptatibus, quod id
maxime ingenio et moribus illius dei aptum opinarentur, Inonem
sive Leucotheam autem cantibus lugubribuS, quod illam, variis
casibus jactatam, maestitiae aliquid habere putarent. Quam Leu-
cotheam utrum usitato more an non colerent Eleatis interroganti—
bus ita respondit XenophaniS, ut satis aperte ostendisse videatur,
non necesse sibi videri, ut artior conjunctio hominibus cum diis
intercederet, ut dii animi affectibus sive pietatis signis cole-
rentur *).

Denique de jurejurando aliquando disputans , jurando sen—
tentiam affirmare vetuit, non quo deorum sanctitas profanaretur,
sed quia honesto viro indignum esset, cum improbo jusjurandum
ei deferente contrahere, non quo deus jurejurando laederetur, sed
quia homo justus ab injusto deciperetur. Ita jurisjurandi gravi—
tatem non ad deum sed ad hominem refert **).

In jure jurando autem dei rationem habere omittens, nullum
omnino officium ad deum retulisse videtur.

Religioni igitur, quam Stoicismus, Spinozismus vel omnis fere
theismus efficit, in Xenophanis de summo numine opinione locus
non est.

Haec etiam causa fuisse nobis videtur, cur jam veteres scri-

2) Siquidem ponimus Xenophanem quod de Leucothea dixerit omnino
de summo numine dicere voluisse.

⁴⁸) Tantum autem abest, ut deum sanctitate carere existimaverit, ut
eum ita· supra homines elatum censuerit ut injuriis corum iaedi non posset.

