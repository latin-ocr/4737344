-26-

hominem ad honestatem appetendam: honestam enim ipse sapien—
tiam suam praedicavit *). ⁸

Atque ita Xenophanes hunc fructum ex philosophia percepit,
ut, etsi in rerum natura virtutis principia non inveniret, tamen
mentem suam ita excoleret, ut ad illam morum praecepta posset
referre. Etsi ¹virtutem referre non posset ad philosophiae suae
caput, id est ad opinionem de dei rerumque natura, tamen certe
philosophiae studio eo adductus est, ut animo exculto ab opi—'
nione de animi humani dignitate virtutis principia ducenda esse
censeret.

Ad quam semper respiciens certum satis virtutis principium
reperisse videtur.

Ex illo humanitatis fastigio agens homo ipse sibi unus om—
nia est, ipse sibi praecipit, ipse est actionum suarum finis. Huc
omnia benc vivendi recteque faciendi consilia quae Xenophanes
in effatis suis, quot supersunt, possunt referri.

Si Xenophanes dicit, eas tantum actiones honestas esse, qui-
bus animi dignitas augeatur, sequitur, ut omnes contentiones, quae
non nitantur nisi corporis viribus, neque quidquam spectent nisi
bona corporis, a virtute abhorrere existimaverit **).

Omnes enim ludos in quibus qui decertent ne acerbos qui-
dem dolores recusent, etsi quis tam perfecte eos exerceat, ut Olym-
piae victor praestantiorem sedem in certaminum spectaculis obti-
neat, veram dignitatem homini non deferre: honestatem non com-

 

*) Ἀλλ’ εἰκῆ μάλα τοῦτο νομίζεται οὔτε δίκαιον
Προκρίνειν ῥώμην τῆς ἀγαθῆς σοφίης.
Atb. X. p. 413.
1Μ) Ἀλλ’ εἰ μὲν ταχυτῆτι ποδῶν νίκην τις ἄροιτο
”H πενταθλεύων, ἔνθα Διὸς τέμενος
Πάρ Ilione ῥοῇς ἐν Ὀλυμπίῃ, εἴτε πηλαίων
’Ἡ καὶ πυκτοσύνην ἀλγινόεσσαν έχων,
Εἴτε τὸ δεινὸν ἄεθλον ὃ παγκράτιον καλέουσιν
Ἀυτοῖυιν κ’ εἴη κυδρότερος προσορᾷν
Καί κε προεδρίην φανερὴν ἐν ἀγῶσιν ἄροιτο
Καί κεν σῖτ’ εἴη δημοσίων κτεάνων
Ἐκ πόλιος καὶ δῶρον ὅ οἱ κειμήλιον εἴη.
Εἴτε καὶ ἵπποισιν ταῦτα χ’ ἅπαντα λάχοι,
Οὐκ ἐών ἄξιος ὥσπερ ἐγών· ῥώμης γὰρ ἀμείνων
Ἀνδρῶν ἠδ’ ἵππων ἡμετέρη σοφίη.

Ath. x. p. 413.

