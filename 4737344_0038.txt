-30-

educatione conscientia optimae mentis concitatur, sentitur huma-
nae naturae praestantia, ad quem si homo quidquid agit studet
referre, honeste agere censetur. Virtutis illud principium simplex
et absolutum videtur, quum ex vera hominis natura proficisci,
totamque amplecti appareat3 origo et eventus ejus homine digni
sunt, et origo quidem, si homo liberum animal non debeat parere
nisi legibus, quas ipse sibi tulerit, et eventus, quum virtus ex illo
principio profecta summam homini dignitatem tribuat.

Ad illud virtutis principium omnes fere omnium temporum
philosophi, quatenus in constituenda morum disciplina non pro-
fecti sunt nisi ab hominum natura, ducti esse videntur: Pytha-
goras virtutis principium in harmonia quadam, omnium inter se
animi virium concentu atque consensu reperisse sibi visus est3
Socrates distinctius virtutem ad humani animi leges rettulit, bea-
titudinem virtutis finem et pretium proponens3 Aristippus et qui
eum secuti sunt Cyrenaici virtutem rettulerunt ad comparandam
suavem voluptatum vicissitudinem3 Plato Socratis decreta ad ar-
tem redegit3 Aristoteles mediocritatem in omnibus rebus servari
voluit3 ex recentioribus Wolffius perfectionis quandam rationem
docuit ‚ Kantius imperativo illo categorico obtemperandum, Fich-
teus liberrimum arbitrium sequendum esse statuit.

Itaque etiam Xenophanes in illo virtutis principio amplam
morum disciplinam exstruere potuit, sed ex ingenii ejus monumen-
tis, quot supersunt, colligi non potest, eum decreta sua, quibus
mores conformare voluerit, ad artem redegisse3 utrum illud omi-
serit, quod efficere non potuisset, ut inter dei et virtutis notionem
concentus aliquis et consensus intercederet, an quod omnino ars
ejus dialectica componendae morum disciplinae non suppeteret,
statuere non possumus,

Sed vel exigua illa morum praecepta sublimis ingenii monu—
menta existimanda sunt, et ex ipsa philosophiae Xenophanis parte
morali intelligitur, quanto humanitate ille aetatis suae homines
superaverit. Animum corpori praeferens jam sensit quod demum
Anaxagoras praedicavit, honestate et gravitate ad ipsius Socratis
perfectionem prope accedens, subtilitate et constantia in meditando
excellens, speciem praebet philosophi magno ingenio praediti.

Et magni profecto ingenii erat, ita animum a sensibus avo-

