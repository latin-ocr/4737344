-6-

Eleganter nec non scienter de Xenophanis vita et philoso-
phia scripsit Victor Cousin (Nouveaux fragments philosophiques,
Paris 1828). Illis accessit Karsten (Philosophorum Graecorum
veterum etc. operum reliquiae Vol. I. p. I. Amstelodami 1830),
qui magna cum diligentia et subtilitate Xenophanis philosophiam
collegit, commentatus est, disposuit. Perspicue etiam disseruit
Lud. Berg (diss. de Xenophane Colophonio. Heidelbergae 1842).
Nuperrime rem retractavit Fr. Guil. Aug. Mullach (Fragm, philos.
Graec. Parisiis 1860), effata Xenophais·collegit, breviter, exacte
recensuit. Ex illis Karsten Xenophanis philosophiam copiosissime
tractavit distinctiusque quam priores ad artem redigere instituit.
Disposuit autem Xenophanis decreta in tres partes: in decreta de
divina natura, de physicis, de rerum cognitione. Tribus illis par-
tibus quartam de moribus addi posse quum arbitraremur — Karsten
Xenophanis dictailluc pertinentia collegit et commentatus est, sin-
gulatim autem non exposuit— moralem philosophiae Xeno-
phanis partem explicandam nobis proposuimus.

Priusquam autem ad exponendam illam Xenophanis de mo—
ribus doctrinam ipsam accedimus, in moribus et ingenio ejus
evolvendis paulum commorandum nobis videtur, ut exigua miri
illius philosophi decreta, et quorum nonnulla discrepare inter se
videntur, clarius explicemus; in fine autem respiciendum ad ra-
tionem, quae Xenophanis doctrinae morali cum aetatis ejus 'in-
genio intercesserit. Itaque partes instituimus hasce tres: de Xe-
nophanis ingenio et moribus, de doctrina ejus morali, de ratione,
quae ei cum aetatis illius ingenio intercesserit.

